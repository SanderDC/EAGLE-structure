<html>	<head>		<meta http-equiv="content-type" content="text/html;charset=ISO-8859-1">		<title>Presenteren</title>	</head>	<body bgcolor="#ffffe0" link="#0000ff" vlink="#800080" leftmargin="0" topmargin="0">		<h1 align="CENTER">Presenteren</h1>		<h2 align="CENTER">H. De Man</h2>		<ul>			<li>Pas je aan aan je publiek...wat is hun niveau, wat kunnen ze aan, wat is overbodig, wat willen ze horen? Wat wil jij dat ze absoluut moeten begrepen hebben ?			<li>Ontwerp je speech top-down ! Wat zijn de drie boodschappen/10 minuten die ik wens over te dragen? Verfijn van daar af aan en verzink niet in details...			<li>Structuur van een voorstelling : probleemstelling, oplossing, experimenten, opgedane ervaring, besluit.			<li>Transparanten bevatten niet de tekst van je voorstelling ! Ze benadrukken de boodschappen en illustreren resultaten (plots, figuren, invoer, uitvoer: als relevant).			<li>Denk aan de regel van zeven: meer dan 7 dingen op een slide (tenzij opbouwend zoals in ppt) scheppen alleen verwarring.			<li>Transparanten zijn van het landschapstype. Als je kleuren gebruikt maak er dan geen schilderij van. Nooit rood op blauw: dat zie je NIET!!!			<li>Hou rekening met richtlijnen over vorm en aantal van transparanten en denk niet dat jij aan die simpele (maar moeilijk te respecteren) regels zult ontsnappen! 1 transparant vraagt MINSTENS 1 minuut als er 5 zinnen opstaan. Anders is hij overbodig.			<li>Bereid je voorstelling goed voor : wat wil ik zeggen? Krijg ik het binnen de tijd gezegd? (Oefen! Zelfs geoefende sprekers doen dat...ook al lijkt het allemaal natuurlijk...).			<li>Leer nochtans je tekst niet uit het hoofd! Dat leidt meestal tot een monotoon verhaal dat slaap verwekt! Daar verdwijnt de natuurlijkheid.			<li>Vraag je af of (in een grote zaal) iedereen je wel kan verstaan. Verifieer dat. Spreek voldoende luid tot je publiek (niet tot de vloer of de zoldering: zie verder).			<li>Wees enthousiast over wat je voorbrengt. Dat zal aan de ontvangende kant ook enthousiasme opwekken!			<li>Speel een klein beetje theater...&quot;Het leven is een schouwtoneel...&quot; . Moduleer je stem. Benadruk de punten die je wil overdragen. Gebruik ook stilte af en toe...een grote kunst! Wees hier niet verlegen om! Denk zelf eens na waarom je liever naar A dan naar B luistert.			<li>Kijk niet naar je transparant op het scherm (behalve bij het begin, om te zien of hij goed zichtbaar is!). Je praat niet tegen het scherm maar tegen je publiek! Oogcontact is belangrijk hier (maar kijk niet altijd in dezelfde ogen...je wil aan iedereen iets kwijt, niet alleen aan die mooie...)			<li>Hang niet over de projector...je kan dan over een transparant praten die helemaal niet zichtbaar is. Sta recht. Als het scherm dichtbij is kan je best op het scherm zelf wijzen (&quot;antenne wijzer&quot;). Anders pen of wijzertje op transparant leggen bij aan te wijzen punt.			<li>Stopwoorden heeft iedereen. Maar, heu, let er zelf op, ontdek ze op een bandopname en speel het &quot;zeg eens heu&quot; spelletje met je kameraden om ze kwijt te geraken.		</ul>	</body></html>