<html>	<head>		<meta http-equiv="Content-Type" content="text/html; charset=iso-8859-1">		<title>Transparanten en dia's voor een voorstelling</title>	</head>	<body bgcolor="#ffffe0" leftmargin="0" topmargin="0">		<div align="center">			<h1>Transparanten en dia's voor een voorstelling</h1>		</div>		<p>Te vaak worden transparanten gebruikt die onleesbaar zijn voor het publiek behalve voor de eerste twee rijen. Het gevolg is een stijgende frustratie op alle andere rijen, wat terecht aanleiding geeft tot lokale gesprekken, storingen enz.</p>		<p>Om dit te vermijden worden hier een aantal minimum vereisten geformuleerd waaraan transparanten of ook dia's moeten voldoen om hoedanook te kunnen worden gebruikt.</p>		<h3>A. Opmaken van transparanten</h3>		<h4>1. Titel</h4>		<p>Niet elke transparant heeft een titel. Als er een titel is moet deze in het oog springen bijv. in font 24 of meer.</p>		<h4>2. Tekst</h4>		<p>Te vaak wordt een tekst gekopieerd uit een boek of thesis. Nochthans is vloeiende tekst totaal ongeschikt om op een transparant informatie over te brengen. Meer informatie op een transparant zetten betekent allerminst dat meer informatie wordt overgedragen naar de kijker. Tekst op transparanten moet simplistisch (lapidair) worden voorgesteld, opgedeeld in punten. Maximum 8 lijnen kunnen worden geplaatst, in font 18 of meer, en de figuren in dikke lijnen. Dit laatste is een minimum om transparanten te kunnen lezen, geprojekteerd op een doek van 1.5 x 1.5 m, op 8 meter afstand.</p>		<h4>3. Figuren</h4>		<p>Het verschil tussen een figuur voor een transparant en een figuur uit een boek is dat deze laatste een veel kleinere font gebruikt voor de schalen. Daarom kan op &eacute;&eacute;n transparant slechts &eacute;&eacute;n tekening worden gezet en dan nog met vergrote schaalaanduidingen. Tekeningen waartussen slechts een klein verschil bestaat, worden beter gekombineerd in &eacute;&eacute;n transparant met overlegblad (eventueel in kleur) waarop het verschil.</p>		<h4>4. Kleur</h4>		<p>Kleur is nuttig als het met mate wordt aangewend om &eacute;&eacute;n of hoogstens twee punten te benadrukken. Het grote nadeel van kleur is dat kleur kopijen nog niet koerant zijn</p>		<h4>5. Formaat</h4>		<p>Bij voorkeur wordt landschapsformaat gebruikt d.w.z. een rechthoek met een verhouding van ongeveer 3:2 horizontaal geplaatst. Het voordeel is dat vaak schermen horizontaal meer plaats toelaten dan vertikaal. Dit geldt in het bijzonder voor dias, eerder dan voor transparanten.</p>		<h3>B. Gebruik van transparanten</h3>		<h4>1. Lezen</h4>		<p>Het tonen van een transparant is niet voldoende opdat de kijker de inhoud ervan gaat lezen. De auteur moet die zelf overlopen, de schalen aflezen, enz. Dan pas kunnen de zaken ge&iuml;nterpreteerd worden en kunnen relaties worden gelegd. Dus eerst de transparant zelf vertellen, dan pas erover gaan vertellen.</p>		<h4>2. Tijdsverdeling</h4>		<p>Door het voorgaande duurt het minstens &eacute;&eacute;n minuut voordat een transparant kan worden verhaald. Dit is een tempo dat enkel geldt voor experten zoals op een konferentie. Voor studenten geldt minimum twee minuten per transparant. Voor &eacute;&eacute;n uur les (wat 50' is) kunnen dus slechts een 25 tal transparanten worden verhaald.</p>		<h3>Besluit:</h3>		<p>Met deze regels wordt getracht de kunst van iets over te dragen met transparanten een betere kans te geven. Deze regels zijn eenvoudig maar een must voor wie enig respekt wil opbrengen voor zijn publiek.</p>	</body></html>